---
category: blog
title: Novinky z rady města
date: 2019-09-25
author: Týnští piráti
authorId:
image: posts/zamek.jpg
tags: 
  - komentar
  - rada
---

PŘÍKLAD ČLÁNKU PŘÍKLAD ČLÁNKU PŘÍKLAD ČLÁNKU PŘÍKLAD ČLÁNKU PŘÍKLAD ČLÁNKU PŘÍKLAD ČLÁNKU

Co jsme probírali na posledním zasedání rady města?  Opět jsem pro Vás připravil výtažek toho nejzajímavějšího.

Žhavou novinkou je odchod Dr. Jana Ivanegy. Učinil tak bez předchozího upozornění na posledním zastupitelstvu, ze kterého i předčasně odešel.
Od té doby se nám ho bohužel nedaří kontaktovat, odchod přišel ke všemu v době, kdy končí produkční CMVK.
Dočasně jsme tak vedením pověřili Davida Slepičku. Odchod ředitele MCKV v tuto dobu, znenadání a bez jakékoliv následné komunikace (nepředání klíčů, platebních karet, klasická inventura, a podobně) bohužel jen podtrhává dlouhodobé manažerské problémy. Podrobné informace postupně zpracovávám - vydají více než na článek. P. Slepičku nyní čeká mnoho práce, musí zajistit chod organizace, dostát slibovaným závazkům - např. aby přijeli nezajištění hosté na již vytisklých programech a pozvánkách.
MCKV naštěstí nestojí jen na práci ředitele, i po odchodu Dr. Ivanegy kultura nestojí. Např. podání žádosti o dotaci MK ČR na podporu projektů profesionálního výtvarného umění, který řeší vedoucí galerie, či na Sympozium drobné grafiky ve výši 42 000 Kč.

Na radě jsme jednali o navýšení poplatku za svoz komunálního odpadu. Do RM šel od vedoucího OHS p. Rohleny návrh na navýšení poplatku.
V RM jsme rozhodli ponechat současnou výši - tedy 630 Kč/osoba/rok . David Slepička (ČSSD) k tomu navrhl osvobodit od poplatku děti do tří let. Tento návrh jsem velmi kvitoval - rodinám s dětmi je třeba co nejvíce ulehčit. Po diskusi nakonec prošel umírněnější návrh starosty Ivo Machálka, osvobození dětí do 1 roku.

Dále byly na programu finance. Probírali jsme některé dotační projekty, například na beach volejbalové hřiště - v tomto případě jsme dořešili zpětně dotaci. Podpora sportu a volného vyžití je totiž jedna z hlavních pirátských priorit. Dále jsme podpořili finanční dar od “Women for women” pro ZŠ Hlinecká na obědy zdarma pro děti, jejichž rodiče si je nemohou dovolit. Také jsme prodloužili nájem místnímu Junáku v budově města za cca 1 000 Kč na měsíc.
V neposlední řadě jsme na žádost DS Vltavan přispěli na rekonstrukci zámeckého divadla ve výši 600 000 Kč, což pokryje cca ⅔ rozpočtu této rekonstrukce.

Jednou z techničtějších částí byl rozbor hospodaření města k 31.07.2019. V rámci transparentního fungování radnice jsme veškeré dokumenty také zveřejnili na našem
webu (https://tyn.pirati.cz/aktuality/rozbor-hospodareni-mesta.html), kde si můžete projít i další dokumenty a články týkající se našeho města.

Žádost od manželů Řádkových o zrušení autobusové zastávky na Malé Vartě v ulici Jarošovice jsme zamítli.
Zastávka jím údajně překážela při výjezdu z jejich obchodu, podle nich se už nepoužívá, a tak by nebyla škoda jí zbourat.
Ve skutečnosti je zastávka v provozu a její odstranění by tak přineslo mnohem větší komplikace pro řadu místních obyvatel.

Oprava fasády muzea bude je dokončena. Místo předchozí společnosti, která zkrachovala, jsme našli nového zřizovatele Milana Bláhu, který dílo dokončil v nové ceně 3 029 705,-Kč.

Vybrali jsme situační plán pro dokončení chodníku v ulici U Vodárny. Cena byla stanovena na 228 396,-Kč, Rada rozhodovala na základě podnětů občanů, za které jsme moc rádi.

Podívali jsme se také na zápisy z osadních výborů a jednání kulturní komise. I tyto dokumenty najdete na webu Týnských Pirátů [tyn.pirati.cz](https://tyn.pirati.cz/).
