---
layout: post
category: CLANKY
title: 'Kroměříž přestane na většině svého území používat k hubení plevele nebezpečný glyfosát'
date: 2020-01-06
author: Jaromír Horký
authorId: jaromir.horky
image: posts/glyfosat.jpg
tags: 'kromeriz vratislav-krejcir glyfosat radnice rybářství'
---
Kroměřížští radní a členové komise pro životního prostředí schválili návrh pirátského místostarosty Vratislava Krejčíře omezit používání glyfosátu k hubení plevele na většině území města. Kroměříž se tak připojí k desítkám dalších měst, které chtějí dopřát svým občanům bezpečnější životní prostředí. 

Glyfosát se hojně používá k dosušování rostlin před sklizní, ale také k likvidaci nežádoucího plevele. Vzhledem k jeho nadměrnému užívání však můžeme jeho přítomnost měřit v jídle, které jíme, ve vodě, kterou pijeme, i v našem těle samotném. Tato látka má potenciální rakovinotvorné účinky, které potvrdily i Americké soudy. Kroměřížští radní, proto tuto látku nahradí šetrnějšími technologiemi.

*„Jsem moc rád, že komise pro životního prostředí, ale i celé vedení města našlo odvahu a pochopilo, že glyfosát a herbicidy pro hubení plevele jsou problémem. Takto nebezpečné by se neměli používat nikde, natožpak v okolí blízkému člověku a zvěři. Proto jsme apelovali, aby se v co největší míře používalo mechanické odstraňování plevele, namísto doposud používaného RoundUpu,“* uvádí hlavní iniciátor návrhu Vratislav Krejčíř.

Město Kroměříž nyní bude chodníky, parky a okolí dětských hřišť od plevele čistit pomocí mechanického kartáče.

---
