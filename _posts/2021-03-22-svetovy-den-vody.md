---
date:         2021-03-22
category:     post

tags:         rybníkářství pitná-voda koloběh-vody sucho
layout:       post
title: Čerpání vody z Berounky do Boleváku budí řadu otázek. Piráti vše sledují a přináší některé odpovědi.
author: Magdaléna Daňková
image: posts/rybnik_na_suchu.jpg
---

Zvětšující se písčité pláže i ostrůvek a pokles hladiny zhruba jeden a půl metru pod úroveň přelivu je dnešní smutnou realitou Velkého boleveckého rybníka, který je největším z rybniční soustavy na Boleveckém potoce a je jedním z nejstarších dochovaných rybníků v Plzeňském kraji (vznikl v roce 1461). V posledních pěti letech nestačí Bolevecký potok nejen díky suchu, ale pravděpodobně i rozšiřující se zástavbě doplňovat rybník, a ten vysychá.

V loňském roce proto došlo k vypracování průzkumů, na základě kterých město Plzeň dostalo na výběr ze tří možností, jak doplnit vodu do Velkého Boleveckého rybníka. Buď upravenou vodou z řeky Berounky, nebo vodou z hydrogeologických vrtů (filtrovaná přes půdní profil) v areálu čistírny odpadních vod a třetí možností bylo využití přečištěné vody přímo z čistírny. [O tom jsme informovali v minulém článku věnovanému této problematice](https://plzen.pirati.cz/jaky-bude-osud-boleveckych-rybniku.html?fbclid=IwAR1iV0VjginKiZI6b4aZ-RBQDqlF_wJVTOTwb-N9Lqpj7S37V2133qkZC1o) 

Rada města Plzně se nakonec rozhodla pro variantu odběru vody z řeky Berounky v místě čistírny odpadních vod. Piráti se proto zeptali přímo Ing. Ireny Tolarové ze Správy veřejného majetku města Plzně, proč byla vybrána právě tato varianta a na její výhody a nevýhody.

**Proč byla vybrána právě varianta čerpání vody z řeky Berounky a kdy se tak stalo?**

*„Z dříve popisovaných průzkumů a analýz čerpané vody byl skupinou odborníků doporučen jako nejefektivnější a nejekonomičtější návrh čerpání vody z řeky Berounky a její následná úprava na požadovanou kvalitu. Navrhované řešení bylo dne 10. 2. 2021 představeno a projednáno v komisi životního prostředí Rady města Plzně a schváleno usnesením RMP č. 177 ze dne 15. 2. 2021.“*

**Jaká negativa i pozitiva má vybraná varianta, a to i z hlediska možnosti narušení křehkých ekosystémů rybníka a řeky?**

*„Pozitivem bude postupné doplnění Velkého Boleveckého rybníka vodou. To bude přínosem pro stabilizaci vodního ekosystému a udržení kvality vody, zároveň umožní provozování všech rekreačních a sportovních aktivit, na které jsou Plzeňané zvyklí. Maximální plánovaný odběr vody z řeky Berounky 20 l/s je o dva řády nižší než bývá průtok řekou v nejsušším období, tudíž by odběr neměl mít vliv ani na ekosystém řeky. Takže skutečným negativem jsou v podstatě nutné finanční náklady na realizaci a provoz čerpání, úpravu a výtlak vody k doplňování Velkého Boleveckého rybníka.“*

**A jak tedy bude zvolená varianta finančně náročná?**

*„Odborný odhad nákladů vychází z provedených studií a v dalších stupních projektové přípravy se budou zpřesňovat. Prozatím by měly činit předpokládané investiční nároky na výstavbu úpravny vody zhruba 27 miliónů korun včetně DPH. Investice na výtlačné potrubí mezi jímacím objektem, úpravnou vody a Velkým Boleveckým rybníkem, která by byla nutná u všech tří variant, je pak odhadnuta na 11 miliónů korun. Předpokládané náklady na výtlačné potrubí vychází z rozpracované dokumentace pro územní rozhodnutí a i ty se budou v dalších fázích přípravy zpřesňovat.”**

**Je vybraná varianta krátkodobým či dlouhodobým řešením a jak dlouho bude doplnění vody vlastně trvat?**

*„Realizace čerpací stanice, úpravny vody a výtlačného potrubí do Velkého Boleveckého rybníka bude řešením dlouhodobým. Zde je třeba zdůraznit, že doplnění rybníka vodou bude trvat několik let, jelikož hladinu vody v rybníce ovlivňuje voda podzemní a naopak. Nelze tedy jednoznačně určit, po jakou dobu se bude spodní voda z rybníka doplňovat. Dále bude záležet na intenzitě výparu a úhrnu srážek v příštích letech. Mimo provoz by se investice mohla dostat, pokud by se například opakovalo deštivé období, jako bylo kolem roku 2002. Jinak je deficit vody ve Velkém Boleveckém rybníku a tím i podzemní vody takový, že bude potřeba kontinuálně čerpat téměř 2 roky.”*

Doplníme ještě, že do konce října 2021 by podle dost---
date:         2021-03-22
category:     blog
tags:         koloběh-vody životní-prostředí vodohospodářství sucho
layout:       post
title:        "Světový den vody. Jaká je skutečná hodnota vody?"
image:        posts/2021-03-22-svetovy-den-vody.jpeg
author:       Blanka Lednická
---  

Olešná, 22. března 2021 - **Se světovými a mezinárodními dny se v březnu doslova roztrhl pytel. Máme za sebou světový Den divoké přírody, Mezinárodní den žen, Světový den vrabců, Světový den štěstí, Mezinárodní den loutkového divadla, Světový den poezie… Také na dnešek připadá jeden ze světových dnů – Světový den vody (World Water Day). Byl navržen na jednání Summitu Země (United Nations Conference on Environment and Development) v Riu de Janeiru v roce 1992 a stanoven na 22. března.**

Proč právě světový den vody? Důvod je prostý – ačkoli je naše planeta pokryta z více než 70 procent vodou, jen zhruba 2,5 procenta tohoto množství tvoří voda sladká. Ta je ovšem často vázána v ledu nebo pod zemí a pro potřeby obyvatel Země je tak k dispozici pouhé jedno procento z celkového množství vody, které se na Zemi nachází.

I když v našich zeměpisných podmínkách máme většinou vody dostatek, trpí zhruba sedmina obyvatel planety jejím nedostatkem, případně nemají dostupnou pitnou vodu v našem evropském pojetí. Organizace spojených národů se proto zaměřuje v rámci světových dnů vody nejen na čistotu a ochranu vod, ale také na šetření s nimi.

Tématem letošního Dne vody je hodnota vody (Valuing Water). Hodnota vody totiž není jen cena, za kterou můžeme pitnou vodu koupit. Voda je nedocenitelná pro naše životní prostředí – bez vody by nebyl na Zemi žádný život. Z míst, odkud voda mizí, velmi rychle mizí i život. Mohli jsme to vidět i u nás - smrkové porosty, které padly za oběť kůrovcové kalamitě, se mimo jiné nezvládly bránit právě kvůli suchým letům, která kalamitě předcházela.

Kvalita a čistota vody se stává tématem také u nás. Čištění vody do pitné kvality je čím dál náročnější, protože voda je v přírodě stále více znečištěná. Nejedná se jen o zbytky umělých hnojiv nebo rezidua léčiv, ale také o mikroplasty, kterých se v Česku nachází stále více.

V našem prostředí si to, že voda může být vzácná, začínáme více uvědomovat až v posledních letech. Donutily nás k tomu suché roky, kdy v některých obcích vyschly studně, a bylo nutné pitnou vodu dovážet. Nařízení zakazovala napouštění bazénů nebo zalévání zahrad z vodovodního řadu. Majitelé zahrad byli proto nuceni ve větší míře využívat dešťové vody.

Nejen na zahradách je vidět změna - také ve volné krajině se zavádí stále více opatření na zadržení vody. Obnovují se tůně, mokřady, přirozená koryta potoků i řek, byť zatím jen v malé míře. Dochází také k obnově pestrých lesů, jejichž mezinárodní den připadl na včerejšek, tedy 21. března. Zde platí “jen houšť a větší kapky” - čím větší bude schopnost krajiny zadržet vodu, tím menší problémy se zásobováním pitnou vodou budeme mít.upných informací měla být zpracována projektová dokumentace a voda z Berounky pravděpodobně začne proudit do Velkého Boleveckého rybníka v druhé polovině roku 2022.

Vzhledem k tomu, že toto téma velmi rezonuje mezi obyvateli obvodu potažmo celého města a lidé nám kladou celou řadu otázek, doporučovali bychom vedení města uspořádat veřejné (online) projednání s občany. Zástupci města, ideálně ve spolupráci s odborníky, by při veřejném projednání občanům vysvětlili volbu vybrané varianty a hlavně odpověděli na jejich otázky k danému tématu.

V každém případě se Piráti o toto téma budou i nadále zajímat a veřejnost průběžně informovat.

(rozhovor vedla [Magdaléna Daňková](https://plzen.pirati.cz/lide/magda-dankova/), zastupitelka města Plzně a Městského obvodu Plzeň 1)
