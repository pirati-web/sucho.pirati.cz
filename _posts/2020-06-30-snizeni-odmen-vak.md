---
layout: post
category: CLANKY
title: 'Snížení odměn pro představitele VaK Kroměříž'
date: 2020-06-30
author: Jaromír Horký
authorId: jaromir.horky
image: posts/vak.jpeg
tags: Kroměříž vak Vratislav-Krejčíř Jaromír-Horký kontrola-moci-a-mocných
---

Včera se konala dlouho očekáváná Valná hromada Vodovodů a kanalizace Kroměříž, a.s. kde máme v představenstvu svého zástupce. Ten spolu s ostatními členy představenstva navrhl snížení odměn neuvolněných zástupců v představenstvu a dozorčí radě. 

Snížení odměn bylo na pirátský návrh začleněno do Programového prohlášení koalice, návrh se setkal mezi politiky koalice s kladným ohlasem, u ostatních takové nadšení nebylo. *„Vždy když někomu sáhnete na peníze, nebudete v očích všech tím dobrým. Ale nešli jsme dělat populistickou politiku. Dotáhli jsme tak další bod s našeho programu,“* řekl místostarosta **Vratislav Krejčíř**.

Bylo schváleno snížení 30 % v měsíčních odměnách a také 30% v ročních odměnách ze zisku. Tato úspora činí cca 2 miliony korun za funkční období. Pokud by ale v představenstvu a dozorčí radě bylo více neuvolněných politiků, tato úspora by byla mnohem vyšší. To v budoucnu reálně hrozí, stejně tak to bylo v minulosti. 

„Proto jsme se shodli mezi Piráty v MS Kroměříž, že na místo člena představenstva bude dosazen nejlépe uvolněný politik, aby nepobíral žádnou odměnu a tím jediným byl Vraťa, náš místostarosta,“ vyjádřil se pirátský zastupitel Petr Stoklasa a pokračuje: „Nechceme aby na Piráty pohlíželi lidé tak, že si došli politikou vydělat. Přišli jsme pracovat, dělat mezičlánek mezi lidmi a politikou. Ukázat, že slovo politik není nadávka.“

---
