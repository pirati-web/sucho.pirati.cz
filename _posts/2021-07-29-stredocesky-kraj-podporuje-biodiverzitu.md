---
category: blog
layout: post
date: 2021-07-29
tags: 
  - půda-a-voda
  - krajinotvorba
  - koloběh-vody
  - životní prostředí

title: 'Rada Středočeského kraje schválila plán na vznik tůní a mokřadů'
description: 'Rada Středočeského kraje schválila plán na vznik tůní a mokřadů'
author: Soňa Brunnerová
image: posts/mokrady.jpg
---

*Čtvrtek 29. července 2021* - **Rada Středočeského kraje, kde jsou v koalici STAN a Piráti, schválila výzvu na poskytnutí dotací ke spolufinancování projektů na posílení biodiverzity v krajině. **

## Dotační výzva podpoří vznik tůní a mokřadů
Rada kraje na čtvrtečním zasedání schválila vyhlášení výzvy na poskytnutí dotací v celkové výši 3 miliony Kč ke spolufinancování projektů z Operačního programu životního prostředí se zaměřením na posílení biodiverzity v krajině. Dotaci mohou získat projekty, které jsou zaměřeny na podporu vzniku nebo obnovu mokřadů a tůní. Termín pro podání žádostí je od 4. srpna do 15. září.

> „Ubývání biodiverzity, tedy rozmanitosti živých organismů, je jedním z nejvážnějších problémů současnosti. Naší výzvou proto chceme kofinancováním podpořit např. projekty zaměřené na vznik či obnovu mokřadů a tůní, ale i jiné projekty sledující stejný cíl," uvedla naše radní pro životní prostředí a zemědělství Jana Skopalíková.

Projekty, které chce Středočeský kraj podpořit mají mít za cíl:
* péči o vzácné druhy a jejich biotopy,
* péči o cenná stanoviště a jejich obnovu,
* posílení přirozené funkce krajiny s důrazem na vytváření, regeneraci a prohloubení funkčnosti krajinných prvků, které pomohou zvýšit schopnost krajiny zadržovat vodu.

> „Mokřiny a tůně všeho druhu byly v minulosti likvidovány nebo došlo k jejich přetvoření na rybníky, vodní nádrže, pole, lesy nebo jiné využitelné plochy. Vodní toky byly napřimovány a kanalizovány a často jim bráníme k přirozené změně řečiště. Budováním tůní tak nahrazujeme přirozený proces jejich vzniku a navracíme krajině dávno zapomenutou tvář. Vracíme do krajiny něco, co sem odedávna patřilo a patří,“ vysvětluje Jana Skopalíková.
