---
category: blog
title: Novinky z 27. rady
date: 2019-09-30
author: Týnští piráti
authorId:
image: posts/kostel-kyticky.jpg
tags: 
  - komentar
  - rada
---

PŘÍKLAD ČLÁNKU PŘÍKLAD ČLÁNKU PŘÍKLAD ČLÁNKU PŘÍKLAD ČLÁNKU PŘÍKLAD ČLÁNKU PŘÍKLAD ČLÁNKU

Nový koncept pro odměňování ředitelů, prověrka organizace MCKV nebo nákup nové klimatizace. To a mnoho dalšího se projednávalo na poslední RM (radě města). Přečtěte si o tom v následujícím textu od našeho radního Honzy Nováka.

Podali jsme žádost o dotaci na vydání katalogu k výstavě “Pozoru Hodný projekt”, který odstartuje vernisáž v pátek 13. 12. v 18 h a potrvá do 31. 12. Má připomenout knihaře Ladislava Hodného, který by letos oslavil 110. narozeniny.

Jako strana prosazující důslednou transparenci jsme se v souvislosti s neobvyklým odchodem ředitele MCKV Dr. Ivanegy rozhodli udělat mimořádnou vnitřní kontrolu MCKV. Při větších pochybnostech se Piráti zasadí o zevrubný audit vedený nezávislou institucí. Hlavním měřítkem přitom bude kvalita a nezpochybnitelnost auditu, nikoliv ekonomičnost. Na obranu pana Ivanegy musím ovšem dodat, že celá kauza má širší souvislosti a ne všechny pochybení lze považovat za selhání jediného člověka.

Již tradičně jsme poskytli dotaci ve výši 400 000 Kč pro Přírodovědné muzeum Semenec o.p.s., které vedou manželé Šímovi. O areál se opravdu poctivě starají, svědčí o tom i návštěvnost, která přesahuje číslo 5000. Manželům Šímovým bych proto chtěl poděkovat za opravdu přínosnou práci pro město, které si (nejen) na radnici vážíme.

Místostarostka Martina Sudová (ODS) vypracovala zcela nový koncept odměňování ředitelů škol a organizací zřizované městem. Musím říct, že návrh je opravdu kvalitní, klobouk dolu. Dokument jsem navrhl upravit, například větším zapojením ředitelů do prezentace výsledků organizací, které vedou. Hodnocení by také měly zkvalitnit podklady, které nově budeme dostávat od odboru kultury. Při hodnocení nyní musí RM uvážit např. i schopnost získávat dotace, kurzy pro učitele, atp.

Projednali jsme zápisy z jednání osadních výborů. V Nuzicích se mj. opravuje prostranství před kulturním domem, také se uvažuje o nové autobusové zastávce ve směru do Bechyně, v Předčicích zase rozšiřujeme veřejné osvětlení a investujeme do protipovodňových opatření. Jsem opravdu rád, že i v takto malých obcích se najdou aktivní lidé, kteří chtějí pomáhat měnit své okolí k lepšímu. Participace občanů na lokální úrovni je jednou z našich pirátských priorit! Kompletní zápisy jako obvykle najdete na našem webu [tyn.pirati.cz](https://tyn.pirati.cz/).

Formou finančního daru jsme přispěli částkou 10.000,- Kč na projekt “SOS rodina” neziskové organizace Farní charita.

Projednali jsme rozpočtová opatření za říjen a listopad. Šlo o malé změny v původním rozpočtu, například jsme dostali peníze na mzdy pro pracovníky veřejně prospěšných prací. Podklady najdete na našem webu [tyn.pirati.cz](https://tyn.pirati.cz/).

Na webu naleznete také rozbor hospodaření města v srpnu. Mám radost, že je rozpočet zatím plněn na jedničku. To co jsme si předsevzali, že investujeme, opravdu investujeme, projekty nestojí. Nejsme ani v záporných číslech.

Rád bych připomněl, že oba předchozí dokumenty se týkají krátkého období roku, nenajdete v nich rozpočet na celý rok, který je samozřejmě delší a složitější.

Schválili jsme také dvě žádosti o záštity. Radní Jiří Šálený poskytl záštitu na akci „Kouzelný koktejl 2019!” a „Memoriál Tóniho Maška 2019“, konané dne 13.09.2019. Místostarostka Martina Sudová zaštítí pro Divadelní společnost Vltavan “Divadelní festival amatérských souborů pro dospělé 2019”, která bude probíhat od 11.10.2019.

Schválili jsme nákup klimatizace na Městskou polikliniku, tak snad mi už konečně nebude na pohotovosti vedro, jako vždycky :D

Na radě jsme také měli projednávat zápis z jednání komise pro cestovní ruch ze dne 19.09.2019. Na jednání ovšem dorazili jen dva její členové, což znamenalo, že je neusnášeníschopná a zápis tedy neměl žádný smysl.

